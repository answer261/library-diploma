<!-- Mainpage -->
	<div class="row main">
		<div class="imgWrapp">
			<img src="public/images/main3.gif">
		</div>
		<p >Науково-технічна бібліотека Івано-Франківського національного технічного університету нафти і газу (єдиного в Україні вищого навчального закладу нафтогазового профілю) – одна з найбільших вузівських бібліотек  України.</p>
<p >Роки існування бібліотеки – це роки систематичної натхненної роботи з формування, оновлення, актуалізації книжкового фонду та його ефективного використання, покращення бібліотечно-інформаційного обслуговування користувачів, запровадження новітніх інформаційних технологій.<br>
Разом з університетом бібліотека стрімко розвивається й оновлюється.  Позитивно вплинули на її розвиток  поява нових спеціальностей, збільшення набору студентів, наявність платної форми навчання. Розширюється інформаційна база, змінюється тематика комплектування відповідно до потреб навчального процесу, зростає книжковий фонд. </p>
<p >Бібліотека має п’ять підрозділів: обслуговування користувачів, комплектування та обробки літератури, довідково-бібліографічний відділ, книгозберігання, інформаційних технологій. До послуг користувачів – 8 читальних залів, 5 абонементів та 2 пункти видачі літератури при навчально-консультаційних пунктах ІФНТУНГу.</p>
<p >Протягом року бібліотека обслуговує  27 тис. користувачів, яким видається понад  750 тис. друкованих видань, відвідування становить  365 тис.</p>
<p >Бібліотечний фонд становить понад 1 млн. 230 тис. примірників різних видань, комплектування якого здійснюється при безпосередній співпраці з викладачами університету.<br>
Цінним надбанням бібліотеки є фонд рідкісних видань, який складає понад 2800 примірників. Фонд складається з різних типів та видів вітчизняних та чужоземних видань, надрукованих з найдавніших років до 1950р. включно.</p>
<p >Для оперативного та змістовного забезпечення користувачів необхідною інформацією у читальних залах експонуються розгорнуті постійно діючі книжкові виставки, на абонементі художньої літератури щомісячно ведеться літературний календар. </p>
<p >Організовуються літературні та тематичні вечори, зустрічі за круглим столом, години духовності. Активно функціонує клуб за інтересами «Діалог», створений на базі науково-технічної бібліотеки в 2010 році.  В рамках клубу проводяться різноманітні заходи: презентації, зустрічі з цікавими людьми, диспути, бесіди-діалоги та ін.</p>
<p >Велика увага приділяється організації та веденню довідково-бібліографічної роботи: формуванню інформаційної культури студентів та аспірантів, складанню бібліографічних покажчиків, бібліотечно-інформаційному забезпеченню самостійної роботи студентів.Організовуються дні кафедр, дні інформації, місячники студентів-першокурсників, дипломників, дні аспірантів.<br>
Щомісячно виходить з друку інфоБюлетень "Вища освіта" та щоквартальний бюлетень нових надходжень до бібліотеки. </p>
<p >В бібліотеці впроваджена автоматизована бібліотечно-інформаційна система (АБІС) “УФД/Бібліотека”,  створена на базі сучасних технологій і стандартів обробки інформації. Програма забезпечує автоматизацію всіх процесів роботи  бібліотеки.</p>
<p >Головну організаційну функцію автоматизації бібліотечно-бібліографічних процесів виконує відділ інформаційних технологій, діяльність якого спрямована на впровадження й освоєння сучасних комп’ютерних технологій і використання загальнодоступних інформаційно-бібліотечних ресурсів: поповнення електронного каталогу документів нових надходжень та ретрофонду, підтримку загальнодоступних баз даних і фонду електронних копій документів, супровід доступу в інформаційний простір Інтернет, сервісне обслуговування комп’ютерної мережі бібліотеки та університету. На сьогоднішній день бібліотечна мережа включає 38 комп’ютерів, які є автоматизованими робочими місцями для співробітників  та користувачів бібліотеки. Об’єднана комплексна система підключена до загальноуніверситетської мережі та Інтернету, дозволяє працювати всім підрозділам  взаємопов’язано за постійного обміну інформацією. </p>
<p >Сьогодні головне в роботі бібліотеки – модернізація змісту її діяльності. Життя потребує професійно-стратегічного бачення організації бібліотечної справи, нових ідей, планів і конкретної щоденної праці по забезпеченню навчально-виховного процесу і науково-дослідної роботи вузу. В першу чергу це кооперація з бібліотеками ВНЗ щодо створення електронних ресурсів, формування нових баз даних електронного каталогу, розширення зони обслуговування за рахунок віддалених користувачів (надання віртуальних довідок) тощо.</p>
	
	</div>
<!-- /Mainpage -->